---
templateKey: meist-page
title: Millega me tegeleme.
---
## Kasutatud autode müük Valgas

Oleme tegevad olnud rohkem kui 20 aastat ja näinud igasugu aegu. Selle aja jooksul on kasutatud autode müük Valgas ja Eestis laiemalt väga palju muutunud. Peale taasiseseisvumist polnud Eesti inimestel piisavalt raha ja võimalusi, et osta uusi autosid - kasutatud autode müük õitses ja oli väga glamuurne. Valga oma soodsa asukohaga oli suur automüügikeskus mitmete autoaedade ja paljude müüjatega.

Aastate jooksul on konkurents tihenenud ja paljud müüjad on turult kadunud. Inimesed on üha jõukamaks muutunud ja soetavad rohkem ka uusi autosid. Piirid on avanenud ja riigisisesele konkurentsile on lisandunud konkurendid üle Euroopa. Palju on turgu mõjutanud interneti ja sotsiaalmeedia lai levik.

## Meie edu võti

Oleme konkurentsivõimelised ka tänasel päeval. Pakume kvaliteetset teenust järjest tiheneva konkurentsi tingimustes. Edu võti on olnud kohaneda muutuva turuga - meil on oma autoaed, kus pakume laia valikut teenuseid alates müügist kuni remondini, et kõik oleks kättesaadav ühest kohast. Samas tahame ja suudame pakkuda kvaliteetset teenust klientidele üle Eesti.

Meie kliendid.

Peamiselt oleme keskendunud eraisikute ja väiksemate ettevõtete teenindamisele. Aastate jooksul on välja kujunenud lai kliendibaas, kellele soovime pakkuda head teenindust ja kvaliteetset teenust ka edaspidi. Ostjaid on nii Valgast, Viljandist kui ka Tartust. Palju autosid müüme ka Tallinnasse ja Harjumaale.

## Meie tulevik

Konkureerides teiste kasutatud ja uute autode müüjatega Valgas ja laiemalt Eestis ning ka Euroopas on võimalik ellu jääda üksnes muututes paremaks koos muutuva turuga. Palju on muutunud seoses interneti ja sotsiaalmeedia laia levikuga. Riigipiiride kadumisega ja Euroopa Liiduga.

## Motosport

Läbi aastate oleme aktiivselt panustanud motosporti läbi MTÜ Valga Motoklubi, mille eesmärgiks on noorte ja täiskasvanute vaba aja sisustamine motospordiga. Klubi omab Vilaski krossirada, kus korraldatakse treeninguid ja võistluseid.

Koos kohaliku omavalitsuse, teiste kohalike spordiklubide ja ettevõtetega panustame pikalt kasutuseta seisnud Jaanikese motokompleksi taas inimestele kättesaadavaks tegemisse. Rada Valga lähedal Jaanikese orus peetakse üheks Euroopa paremaks ja omab suurt potensiaali võistlus- ja treeningpaigana.
